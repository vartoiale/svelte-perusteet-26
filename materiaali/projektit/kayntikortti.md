# Projekti: käyntikortti

Palautettava tiedosto: `index.html`, kansiossa `/projektit/käyntikortti/index.html`.

## Tehtävä:

Tee käyntikortti.

Käytä tähän asti kartuttamaasi osaamista käyntikortin luontiin: tekstiä, html:ää ja css-tyylejä.
Voit halutessasi käyttää myös javascriptiä, vaikkemme sitä vielä olekaan ehtineet yhdessä opetella.

Voit valita itse sen sisällön mitä käyntikortissa näytetään.
Käyntikortti voi olla itsellesi, yrityksellesi, harrastukseen, asiakkaalle, internet-aliaksellesi 
tai vaikka kuvitteelliselle henkilölle tai hahmolle.

Käyntikortissa voi olla niin paljon sisältöä kuin itse haluat siihen lisätä.

Esimerkiksi, jos haluat tehdä käyntikortin 
[aiemmin Prince nimellä tunnetulle artistille](https://fi.wikipedia.org/wiki/Prince#Nimenmuutos), 
voi käyntikortti koostua vain tämän nimekseen valitsemasta symbolista. 
(Princen nimekseen valitsema symboli löytyy oheisesta wikipedia-artikkelista.)

Voit halutessasi tehdä useamman eri käyntikortin, tai vaikka eri versioita samasta käyntikortista.

Jos teet useamman käyntikortin, voit nimetä ne haluamallasi tiedostonimellä `/projektit/käyntikortti`-kansion sisällä. 
Lisää tällöin kuitenkin linkki "käyntikortti"-kansion `index.html`-tiedostosta jokaiseen näistä html-tiedostoista.

Voit myös tehdä yhden tai useamman css-tiedoston, yhdelle tai useammalle käyntikortille. 
Valitse tällöin näille tiedostoille sopivat nimet.

Voit myös käyttää kuvia. 
Pidä kuitenkin binäärimuotoisten tiedostojen koot pieninä. 
Jos lisäät isoja binääritiedostoja, ne hidastavat myöhempää omaa repon päivittämistä ja lataamistasi.
