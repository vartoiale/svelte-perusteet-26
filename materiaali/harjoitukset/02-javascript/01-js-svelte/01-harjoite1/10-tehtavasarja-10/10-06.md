# Projekti-pudotusvalikon sisältö

Palataan aiemmin käsiteltyyn projekti-pudotusvalikkoon, 
ja kirjoitetaan sille sisältöä.

**palautettavien tiedostojen ja kansioiden nimet:** 

* tiedosto: `teht40/projekti-pudotusvalikko.svelte` (kansiossa: `harjoitukset/02-javascript/01-svelte/teht40/projekti-pudotusvalikko-sisalto.svelte`)

Komponentin tulisi pitää sisällään vähintään seuraavat tiedot (voit valita esitys- ja sanamuodot itse):

* käytetty teknologia, eli käytetyt kielet (html,css,js) ja kirjastot ja sovelluskehykset (svelte) - nämä voi esittää esimerkiksi kahtena listana
* ajankohta, jolloin projekti on tehty - esim. muodossa "tehty: kevättalvi 2025"
* saavutettavuus - koska emme ole ehtineet opetuksen puitteissa käsittelemään saavutettavuutta, 
  on hyvä mainita, että sivuilla ei ole huomioitu saavutettavuutta.
  Tämä onnistuu esimerkiksi tekstillä "saavutettavuus: ei totetutettu".
  Myöhemmin portfolioon kannattanee kuitenkin korjata myös saavutettavuus kuntoon.

Voit myös halutessasi tässä yhteydessä mainita seuraavia asioita: 

* sivu on tehty osana tätä gradian tutkinnon osaa,
* sivu toteuttaa tietyt sivun osat, esim. tässä harjoituksessa toteutetaan vain header ja footer, sekä pieni osa sivun sisältöä,
* sivun tarkoituksena oli harjoitella svelteä ja storybookin käyttöä,
* sivulla käytetty fontti on xyz (tässä open sans) - voit lisätä tässä yhteydessä linkin google fontsiin open sans -fontin sivulle,
* sivulla käytetyt ikonit tulevat paikoista a ja b. Esimerkiksi tässä yhteydessä google fontsista tulee material designin ikonit, ja sosiaalisen median ikonit toisesta paikasta,
* sivulla ei ole käytetty jimms:in kuvia tai logoa, vaan kuvat on toteutettu muutoin: esimerkiksi palkintokuvat on toteutettu placeholder-elementteinä html:llä,
* sivun kuvat ovat paikasta xyz (esimerkiksi, jos latasit kuvat unsplashista, voit mainita sen, ja linkittää siihen, mahdollisesti jokaiseen kuvaan erikseen listattuna).

Toisaalta mielekästä voisi olla myös lisätä lyhyt listaus parannuksista, 
joita voisitte ajan salliessa harjoitustyöhön lisätä. 
Kannattaa huomata, että harjoitustöihinkään ei aina ole käytettävissä loputtomasti aikaa,
vaan johonkin on vedettävä raja.
Tätä rajaa valitessa kannattaa kuitenkin valita sellaiset pakolliset osiot harjoitustyöhön,
joiden puitteissa voitte ylpeänä määrittää työn valmistuneen.
Tämä rajanveto jossain määrin kuvastaa omaa osaamistanne ja kypsyyttänne ammattilaisina,
tai ammattiin opiskelevina tulevina ammattilaisina.
Se on siis tietynlainen itsereflektion näyte,
jolla pystytte osoittamaan osaamistanne tai alan muuta ymmärrystä lyhyemmässä muodossa.
Toisaalta tässä kannattaa olla varovainen, ettei anna kuvaa, 
että omat taidot eivät riittäisi lunastamaan puheita.
Muutaman mielenkiintoisen potentiaalisen lisäominaisuuden mainitseminen on kuitenkin ihan hyvä idea.

Pudotusvalikko voisi sisältää tämän jimms-toteutuksen osalta vaikka seuraavat tiedot:

> ### Käytetty teknologia:
> #### Käytetyt ohjelmointikielet:
>
> * html
> * css
> * javascript
> 
> #### Käytetyt teknologiat, kirjastot ja sovelluskehykset:
>
> * [svelte](https://svelte.dev)
> * [storybook](https://storybook.js.org)
> 
> #### Huomioita teknologioista
>
> * responsiviisuus: sivu on responsiivinen mobiili- ja työpöytä-näkymissä, sekä näiden välillä
> * saavutettavuus: ei toteutettu (tosin sivusto pyrkii käyttämään semanttisia elementtejä)
>
> #### Harjoituksen tarkoitus: 
>
> * toteuttaa sveltellä yksinkertainen html-sivu.
> * harjoitella storybook:in käyttöä.
>
> Sivu toteuttaa jimms.fi -sivuston etusivun,
> pääasiallisesti sen header- ja footer-osioiden osalta.
> Sivun toteutuksen ulkopuolelle on rajattu suurin osa jimms.fi -sivuston etusivun varsinaisesta sisällöstä.
> Sivun varsinaisen sisällön korvaa toteutuksessa lyhyt kuvaosio.
>
> Toteutus sisältää pienimuotoisesti sivuston logiikkaa:
>
> * hakupalkki vaihtaa sivun varsinaisen sisällön hakusivuun, ja takaisin, syötteen perusteella,
> * headerin kategoriat avaavat hoveroitaessa alasvetovalikon.
>
> Muilta osin toteutus keskittyy pääasiallisesti sivuston staattisen ilmeeen replikointiin valittujen sivun osien osalta. 
>
> ### Tietoa projektista
>
> * Toteutusajankohta: kevättalvi 2025
> * Tehty osana gradian tutkinnonosaa: [ohjelmointi](https://eperusteet.opintopolku.fi/#/fi/ammatillinen/6779583/tutkinnonosat/6810819)
>
> ### Käytetyt resurssit
>
> Sivuilla ei ole käytetty referenssisivun kuvamateriaalia, 
> vaan referenssisivulla käytetyt kuvat ja logot on toteutettu muutoin, 
> esimerkiksi html-elementteinä toteutettuina raakaversioina, 
> tai hankittu muista lähteistä sallivilla lisensseillä.
>
> #### Kuvat:
>
> * [unsplash](https://unsplash.com) - [lisenssi](https://unsplash.com/license)
>
> #### Ikonit:
>
> * [google fonts: material design icons](https://fonts.google.com/icons) - lisenssi: [Apache license](https://fonts.google.com/icons)
>
> #### Fontit:
>
> * [open sans](https://fonts.google.com/specimen/Open+Sans) - [lisenssi](https://fonts.google.com/specimen/Open+Sans/license): [SIL Open Font License, Version 1.1](https://openfontlicense.org/open-font-license-official-text/)
>
> ### Reflektio projektista
>
> Jatkokehitys mahdollisuuksia:
> 
> * riittävän saavutettavuuden toteuttaminen
> * hakutoiminnallisuuden jatkokehitys hakemaan dataa tietokannasta
>

Tärkeää tässä yhteydessä on listata toteutukseen liittyviä tärkeitä asioita neutraalissa muodossa.
Tällainen analyyttinen ote on myös työelämässä arvostettua, 
ja antaa teistä hyvää kuvaa ammattilaisina.
Tarkoitus ei kuitenkaan ole listata työssä tehtyjä virheitä.
Sen sijaan sivuston puutteiden listauksen ideana on selventää lukijalle,
minkälainen rajaus harjoitustyölle oli määritetty.

Tällaiselle rajaukselle saattaa olla erilaisia hyviä syitä:

* rajaus kohdistui kiínnostavaan osuuteen referenssisivusta,
* aikarajoite - esim. työlle oli varattu vain tietty aika,
* teknologiarajoite - työssä ei ollut mahdollista (tai ei haluttu, tai vielä osattu) käyttää kaikkia referenssisivun teknologioita,
* muu rajoite

Tärkeintä tällaisella portfolion osalla on osoittaa osaamistanne, 
mutta samalla myös ilmaista, että ymmärrätte oman osaamisenne rajat,
ja toisaalta myös, että olette tietoisia teknologioista,
joita lisäämällä, ajan puitteissa, voisitte mahdollisesti parantaa työtänne.


