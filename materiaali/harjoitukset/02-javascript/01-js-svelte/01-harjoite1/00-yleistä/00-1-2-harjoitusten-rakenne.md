# Harjoitusten rakenteesta ja harjoitusten tekemisestä

Svelteä-tehtävät jakaantuvat kahteen osioon:

1. tehtävät 1 - 6 (kevyet svelten alkeet)
2. tehtävät 7 ->  (paloista rakentuva verkkokauppa sveltellä)

## Tehtävät 1 - 6 (kevyet svelten alkeet)

Tehtävät 1 - 6 muodostavat kevyen alustuksen svelte:n perusteisiin.

Niissä opitaan tärkeimmät komponenttikirjastojen asiat:

* komponenttien luonti,
* komponenttien käyttö,
* alikomponenttien käyttö ja luonti,
* datan siirtäminen komponentilta sen lapsille.

### Svelte.dev -sivuston tutoriaali

Näiden tehtävien lisäksi oletuksena on,
että opiskelija käyttää svelten omaa kevyttä tutoriaalia [svelte.dev](https://svelte.dev)-sivustolta.

Se käsittelee laajuudessaan kattavammin svelten teknisiä ominaisuuksia, 
kuin tämä opetussisältö.

* [svelte.dev -tutoriaali](https://svelte.dev/tutorial)

Svelte:n omasta tutoriaalista olisi hyvä tehdä ainakin seuraavat osiot:

* introduction
* reactivity
* props
* logic

Hyödyllistä on kuitenkin lukea tutoriaalia pidemmällekin.

## Tehtävät 7 -> (paloista rakentuva verkkokauppa sveltellä)

Tehtävästä 7 eteenpäin,
lähdemme rakentamaan uudelleen, tyhjästä, svelte-komponenteista aiemmin luotua verkkokauppaa.

Teimme aiemmin html-sivuna verkkokaupan etusivun header- ja footer-osiot. 
Nyt toteutamme saman kokonaisuuden uudelleen,
tällä kertaa vain pilkkoen sivun paloiksi,
ja toteuttaen sen komponentteina.

Lisäämme lopuksi sivulle myös hieman oikeaa sisältöä ylä- ja alapalkin välille,
sekä toteutamme yksinkertaisen, joskin rikkinäistä hakumoottoria käyttävän, hakusivun.

Koska sivu on jo entuudestaan tuttu,
sen rakentaminen meneekin jo huomattavasti edellistä kertaa nopeammin.

### Tehtävien rakenne

Tehtävästä 7 eteenpäin,
jokainen tehtävä toteuttaa sivulle yhden tai useamman komponentin,
joita käytetään lopullisen sivun tekemisessä.

Tehtävien hakemistot on nimetty tehtävien numeroiden mukaan,
mutta niiden sisällä itse komponentit on nimetty kohdettaan kuvaavammin.

Esimerkiksi:

* tehtävässä 7 luodaan komponentit sivun yläpalkin alempaa riviä varten,
* tehtävässä 8 luodaan komponentit sivun yläpalkin ylempää riviä varten, ja
* tehtävässä 9 kootaan tehtävien 7 ja 8 komponentit yhdeksi kokonaiseksi yläpalkiksi.

## Seuraavaksi

Seuraavaksi: [harjoitusten tekemisestä](./00-1-3-harjoitusten-tekemisestä.md)
