# Gestalt-lait tai hahmolait

Käyttöliittymiä suunniteltaessa, 
ja toteutettaessa on hyvä tuntea hivenen myös ihmisen hahmotuskykyyn liittyviä perusteita.

Näitä käsittelevät esimerkiksi ns. gestalt-psykologian hahmolait (engl. gestalt principles).

Käyttäjien hahmottamaa sivun osien keskinäistä yhteenkuuluvuutta ja rajoja voi ajatella juuri näiden hahmolakien kautta.

Todellisuudessa ihmisen hahmotuskyky on pikkaisen gestalt-psykologian yksinkertaistettuja hahmolakeja monimutkaisempi, emergenssi kokonaisuus. 
Gestalt-psykologian hahmolait tarjoavat kuitenkin oivan ja nopean lähestymistavan ihmisen hahmotuskyvyn tietynlaiseen säännönmukaisuuteen ja kurinalaisuuteen.

Gestalt-psykologian hahmolaeissa ideana on listata erilaisia hahmotuksen muotoja,
joiden avulla katselija pystyy ryhmittelemään näkemiään asioita toisiinsa liittyviksi kokonaisuuksi tai osakokonaisuuksiksi.

Gestalt-psykologian hahmolait pyrkivät siis vastaamaan kysymykseen,
minkä takia koemme kahden näkemämme asian kuuluvan tiukemmin samaan ryhmään, mutta erottuvan kolmannesta näkemästämme asiasta.

Gestalt-psykologian hahmolakeja ovat (wikipedian [artikkelin](https://fi.wikipedia.org/wiki/Hahmopsykologia#Hahmolait) mukaan):

1. Hyvän muodon laki
2. Läheisyyden laki
3. Hyvän jatkon laki
4. Samankaltaisuuden laki
5. Sulkeutuvuuden laki
6. Symmetrian laki
7. Yhteisen liikkeen laki
8. Ajallisen läheisyyden laki

Kaikissa edellä listatuissa laeissa on enemmän tai vähemmän kyse ihmiselle tyypillisestä tavasta hahmottaa asioita ryhmiin erilaisten kolmiulotteisessa, muuttuvassa maailmassa koettujen toistuvuuksien kautta.

Vaikka tämä kyvykkyys on syntynyt luonnollisen maailman hahmottamisesta,
ihmiset pyrkivät aktiivisesti tunnistamaan näitä samoja toimivia heuristiikoita käyttäen järkeviä kokonaisuuksia myös esimerkiksi verkkosivustojen kaltaisissa kaksiulotteisissa medioissa.

Gestalt-psykologian hahmolait antavat meille kuvaa siitä,
miten pystymme välejä lisäämällä ja poistamalla tekemään sivuista helpommin luettavia,
muuttamalla sivuja sellaiseen muotoon,
jota käyttäjän on näiden lakien puitteissa helpompi hahmottaa erilaisista osista koostuvana.

Tälläinen luettavuuden lisääminen on tärkeää _saavutettavuuden_ lisäämiseksi sivulla.

Gestalt-psykologian hahmolakien kuvaamalta pohjalta tunnistamme myös esimerkiksi paperille piirretyn tikku-ukon ihmiseksi.

Oheinen kuva havainnollistaa edellä listattuja gestalt-psykologian määrittämiä hahmolakeja hyvin:

* [sketchplanations.com:in kuva gestalt-laeista](https://sketchplanations.com/_next/image?url=https%3A%2F%2Fimages.prismic.io%2Fsketchplanations%2FZrTS9EaF0TcGIyec_SP885-Gestaltprinciples.png%3Fauto%3Dformat%2Ccompress&w=750&q=75)
